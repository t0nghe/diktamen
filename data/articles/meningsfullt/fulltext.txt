1
Familjen ger livet dess värde.

2
Och inom familjen värderar vi barnen långt högre än en eventuell partner.

3
Men vi uppskattar familj och partner olika beroende på faktorer som exempelvis ålder, kön och var i världen vi bor. 

4
Den framgår av en ny internationell studie av befolkningarna i 17 relativt rika länder.

5
Familj, men även arbete, välstånd och hälsa. Det är vad som ger oss mening i livet ...

6
Svaren kanske inte förvånar, men frågan har nu analyserats i en stor enkätundersökning av Pew Research Center i USA.

Under våren 2021 intervjuades nästan 19 000 vuxna personer i 17 relativt rika länder i fyra världsdelar.

Sverige var ett av länderna i studien.

Huvudfrågan var öppen, och löd: ”Vi är intresserade av att undersöka vad det betyder att leva ett tillfredsställande liv.

Vilka aspekter av ditt nuvarande liv finner du meningsfulla och tillfredsställande?”

Det återkommande och vanligaste svaret var familjen.

I 14 av de 17 länderna kom familjen allra först.

Men i de två östasiatiska länderna Sydkorea och Taiwan placerades familjen först på tredje plats.

Även arbete betraktas som viktigt, det kommer i regel tvåa efter familjen – men variationen är stor.

Från 43 procent i Italien till 6 procent i Sydkorea rankar jobbet som en viktig del av välbefinnandet.